<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Rock Müzik Tarihi</title>
</head>
<body>
    <h2 style="color: red; text-align: center;">Tarihçe</h2>
        <h4 style=" text-align: center; background-color: black; color:white">Blues’dan dönüşüm</h4>
        <p>Afrika’dan zorla kaçırılarak Amerika’ya getirilen ve burada köle olarak yaşamlarını sürdürmek zorunda bırakılan siyahi halkın yanık notalarından doğan Blues, zamanla yoksul ve haksızlığa uğradığını düşünen beyazların da ilgisini çeker. Bu renklerin birleşiminden 50’lilerin ortalarında Rock n’ Roll doğar. Chuck Berry size bu kısmı daha iyi anlatabilir.</p>
        <h4 style=" text-align: center; background-color: black; color:white">Rock n’ Roll</h4>
        <p>Dünya Savaşı biter ve savaşı kazanmış olmasına rağmen kafası karışık bir Amerikan gençliği ortaya çıkar. Yoğun bir tüketim propagandası altında tek tipleştirilmeye çalışılan bu insanların içinden bazı asi sesler yükselmeye başlar. Ritmi, dansı ve sözleriyle gençleri yakalayan bu müzik kısa zamanda ebeveynlerin korkusu olur. En korkunçları da Elvis’tir.</p>
        <h4 style=" text-align: center; background-color: black; color:white">60’lar ve çiçek çocuklar</h4>
        <p>Amerikan ebeveynlerinin korktuğu başlarına gelir ve Rock Müzik tüm dünya tarafından keşfedilir. Daha karizmatik tipler ortaya çıkar ve daha özgürlükçü fikirler doğar. İngiliz gençliğinin de büyük katkısıyla tüm dünyadaki savaşların ve şiddetin karşısına aşk ve sevgi ile dikilir Rock müzik. Kısa sürede bir modaya dönüşmesi de kaçınılmaz olur. The Beatles’a bir kulak verin, bakın ne diyorlar.</p>
        <h4 style=" text-align: center; background-color: black; color:white">70’ler ve Heavy Metal</h4>
        <p>60’lar bittiğinde tüm dünyaya barış ve özgürlük fikrini yayan Rock müzik kabuk değiştirir. Kitle iletişim araçları, kayıt teknolojileri ve soundlar gelişir. Yeni gençlik daha gürültülü, daha karamsar ve daha karanlık olmak ister. Saçlar daha da uzar, sözler daha da sertleşir. Açın Black Sabbath’ı, yaslanın arkanıza.</p>
        <h4 style=" text-align: center; background-color: black; color:white">80’ler</h4>
        <p>Evet! Hepimiz 80’leri unutmak istiyoruz ama müziklerini asla. Bu dönemde kimin önerisiyle kabartıldı o saçlar, boyandı o gözler, dudaklar ve pantolonun içine sokuldu o kazaklar bilmiyoruz. Ama bu yıllarda en güzel gitar riffleri yazıldı, en güzel çığlıklar atıldı. Sözlerdeki derinlik ve sertlik bir nebze azalmış olsa da rock müziğin popülerliğinin tavan yaptı bu yıllar için Guns N’ Roses size ışık tutacaktır.</p>
        <h4 style=" text-align: center; background-color: black; color:white">90’lar ve Grunge</h4>
        <p>70’lerde başlayan punk akımının üzeri 80’lerde örtülmeye çalışılınca Seattle’lı bir kaç genç duruma el koymaya karar verir. Rock müzik tarihinin en gaza getiren introlarını yazarlar ve her konserden sonra müzik aletlerini parçalarlar. Bunlar yetmiyormuş gibi hayatın anlamsızlığı ile ilgili muhteşem sözler yazarlar. Tek olumsuz tarafları bu dünyadan kendi istekleri ile ayrılmak istemeleridir. Kimden bahsettiğimizi anladığınızı düşünüyoruz.</p>
        <h4 style=" text-align: center; background-color: black; color:white">2000’ler</h4>
        <p>Tam bir karmaşa çağı olan 2000’lerde rock müzik de bu akıma ayak uydurur. Biri rap yapan biri de sadece bağıran iki vokalistli grup mu ararsınız, maskelerini hiç çıkarmayan, yanarlı dönerli sahne şovları yapanını mı. Bütün bu klip ve imaj bombardımanı arasından çok iyi örneklerin yanında hemen unutmak isteyeceğimiz gruplar da çıkmadı değil. Aslında ne demek istediğimizi size en iyi Linkin Park anlatacaktır.</p>
</body>
</html>